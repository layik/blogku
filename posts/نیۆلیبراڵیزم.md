---
permalink: /نیۆلیبراڵیزم.html
---
<div dir="rtl">
نیۆلیبراڵیزم چیە؟

<br/>
<img src="https://upload.wikimedia.org/wikipedia/commons/7/7f/Friedrich_Hayek_portrait.jpg" style="width:150px; float:right; margin:10px"/>
وێنە: فرەدرێک حایک
<br/>

"نیۆلیبیراڵیزم بەشێوەیەکی سەرەکی باس لەو ژیانەوەیە ئەکات لە سەدەی بیستەمدا بۆ ھەندێ بیرۆکەی سەدەی نۆزدەی ناسراو بە فەرەنسی Laissez-faire لیسی فێغ (ئابوری دەستێوەرنەدراو) ئازادیی ئابووری. لەناو ئەمانەدا ئازاکردنێکی قوڵی ئابووری وەک تایبەتکردن، باریککردنەوە (تقشف)، ڕێسالابردن، بازرگانیی ئازاد و کەمکردنەوەی خەرجکردنی دەوڵەت بۆ گەورەکردنی ڕۆڵی کەرتی تایبەت لە دەوڵەتدا." ویکی سۆرانی
<br/>

نیۆلیبراڵیزم بریتیە لە ئازادکردنی دەوڵەمەندەکان لە باج. بریتیە لە مەحکومکردنی دەوڵەت بەوەی خزمەتی بازاڕی ئازاد بکات. بەڵام بابەتەکە ئەگۆڕن و ئەڵێن "دەستوەرنەدانی حکومەت لە بازاڕ. 
<br/>

ڕۆژنامەنوسی بەریتانی جۆرج مۆنبیۆ شارەزایەکی چاکی بوارەکەیە. کتێبێکی هەیە و چەن بابەتێکی ئەویش چاوی منی کردەوە و ئاشنابووم بە ئابووریناس و چالاکی بوارەکە، فرەدریک حایکل. دیسان لە ویکی سۆرانی چەن وشەیەکم لەسەر نوسیوە - بۆیە ئاگاداربە دیسان دەستی منە لەوێش گەر حەزکەی شتی دوور لە من بخوێنیتەوە.
<br/>

تەواوی ژیانی ئێمە، لە ٧٠کانی سەدەی ڕابردوەوە تا ئێستا بریتیە لەمە. لە وڵاتانی گەندەڵی وەک ڕۆژهەڵاتی ناوەڕاستیشدا، لەوەتەی تامی پارە کراوە و "سەرمایەداری" کە لە ڕاستیدا "نیۆلیبراڵیزمە" هێنرایە ناومان، سیاسیەکانمان قازانج و بەرەکەتی نیۆلیبراڵیزمیان دیوە و لە سەدام حوسێنەوە تا ئێستا تەواوی بازاڕی دەوڵەت خاوەنی موتڵەقی حیزبە. 
<br/>

ئەوەی سەدام حوسێن ئەیکرد، خوێندنی خۆڕایی و هتد، هەمووی درێژکراوەی سیستمە ڕۆژاواییە کۆنەکە بوو کە بە سیستمی ئابووری کینیزی ناسراوە و تا ئێستاش دەزگای تەندروستی بەریتانی کە کلێمنت ئاتلی دایمەزراند هەمان شتە. 
<br/>

پێناسەکردنی پێویستی بە خوێندنەوەی یەکجار زۆرتر هەیە. بەڵام بنەماکانی ئاسانن. بناغەکەی داننانە بەوەی کە ئەکرێ کەسێک لە هەموومان دەوڵمەنتر بێ لەبەر ئەوەی زیرەکترە، زۆرتر هیلاک بوە هتد. واتە ئەکرێ خاوەنی ئەمازۆن ببێتە باوکی هەموومان. فرەدریک حایک، بەپێی سەرچاوەیەک وتویەتی: من ئامادەم لە دیکتاتۆریەتێکی بازاڕی ئازاددا بژیم بەڵام ناتوانم لە دیموکراسیەتێکدا بژیم کە بازاڕ سنوردار بکات. واتە بنەمایەکی تری، سنوردارکردنی دیموکراسیەتە لەبەر خاتری بازاڕ.
<br/>

ئەمە یەکجار گرنگە:واتە ئەبێ لە دیموکراسیەتدا شتێک نەبێ ڕێگری بکات لە بازاڕی ئازاد. گەر بەم لۆجیکە بچینە پێشەوە ئەمە ئەکاتە ئەوەی کە هەرگیز ڕیفراندۆمێک نەکرێ، باسی وڵاتێکی وەک بەریتانیا ئەکەم، لەسەر ئەوەی کە ئایا بانکەکان هەقە باجی زیاتر بدەن لەبەر ئەوەی کەمتر هیلاک ئەبن؟ ئەمە شتێکی مەحاڵە.
<br/>

بەڕای من و جۆرج مۆنبیۆش، خەتەرترین تایبەتمەندی نیۆلیبراڵیزم ئەوەیە کە کەس نایناسێت. کەس نازانێ لە کوێوە هاتوە و بۆچی وامان لێهات. بۆ ئەبێ ٩٩٪ بەرامبەر ٪١بین؟ کەی وابوە؟ ئایا سەردەمی فیرعەونەکانیش ١ بە ٩٩ بووین؟
<br/>

ئایا خیر الامور اوصتها کە بۆ زانیاریمان فەلسەفەی یۆنانی و بناغەی بیرکردنەوەی دیکارتە، سەرچاوە حازرە گەر ویستت، تەنها چارەسەر نیە؟ بە دڵنیایەوە. چونکە پەرەپێدەرانی نیۆلیبراڵیزم ئەڵێن ترسمان لەوە هەیە کە دەوڵەت ببێتە خاوەنی هەموو شتێک ئەوکاتە صین یان ڕووسیای ستالینی لێ دەر ئەچێت. بۆیە یەکجار گرنگە بۆمن و بۆتۆش، بزانین کە ئەمسەر و ئەوسەری هێڵەکە کامەیە. 
<br/>

لە کۆتاییدا، بەردەوام ئەبم لە خوێندنەوە لەسەر نیۆلیبراڵیزم بەڵام پێم خۆشە بەمە کۆتایی پێ بهێنم: ڕۆژاواییەکانیش کێشەی ئەوەیان هەیە خوێندەوارەکانیان ملکەچ و کەمئاگان. بەڵام ئەوان فرسەتیان زیاترە و خەڵکی وەک مۆنبیۆیان زیاتر هەیە لە نەتەوە دواکەوتوەکانی وەک ئێمە. جا هیوایەک بۆ ئەوەی بتوانین کەسە باشەکانی ئەمان بناسێنین بەڕاستی پیرۆزە. بەڵکوو بتوانم یەک بەردی تێدا بخەمە سەر بەردێک.
<br/>
