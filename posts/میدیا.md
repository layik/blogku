---
permalink: /میدیا.html
---
<div dir="rtl">
لە ماڵی ئێمە سەیری تەلەفزیۆن بکەین ١٠٠٠ پاوەن غەرامەیەتی. 
<br/>

لە بەریتانیا قانونیان گۆڕی، مادەم سەیری تەلەفزیۆن نەکەیت و دواییش لێی نەدەیتەوە، ئەتوانی پارە نەدەیت. جاران وانەبوو، تەنها کوێر ئەیتوانی تەلەفزیۆنی هەبێ و پارە نەدات. چونکە ڕادیۆ بەلاشە. منیش لەبەر ئەوەی زیاد لە ١٠ ساڵە مانگانە بێئەقڵانەیەکم ئەدا کە میدیاکارەکان قسەم پێ بڵێن، شوکور بە یاسا تازەکە ئەتوانم تەلەفزیۆن لە ماڵەوە هەبێت و پارەش نەدەم.
<br/>

لە ماڵی ئێمەش، سوپاس بۆ زینێ'ی کچمان، هەمووی بوە بە یوتیوب + ئەمازۆن پرایم. هەم بە دڵی خۆی ئەیگۆڕێ، هەم دانانیشێ بە دیار کابرایەکی میدیاکار یان کۆمپانیایەکی میدیایی چیرۆکێکی بۆ بتاشێت. زۆربەی زۆری ناوەڕۆکەکان کە سەیری ئەکات، خەڵکی ئاسایی دروستیان کردوە و زۆربەی زۆریشی لە ماڵەوە دروست کراون. من تەداخولم نەکردوە، خۆی سروشتی ئەو ڤیدیۆیانە هەڵەبژێرێ کە حەزی لێیەتی. زۆرجار چەندین جار دووبارەی ئەکاتەوە.
<br/>

منیش، ئاخر جار سەیری "هەواڵەکان"م کردبێ لەوانەیە ٦ مانگ زیاتر بێت. هیچیشم لە کیس نەچوە، لە سۆسیال میدیاش، کە دۆستان ئەزانن لە کوێ هەم و نیم، هەمان بەزمە، قەترە هەواڵی پیا نایەت شوکور.
<br/>

تۆش وابکە. تۆش خۆت دوور بگرە لە ژەهری میدیا. حەزەکەی دوو کەلیمەی مورتاحە فەنی تێ بخەم؟ 
> "ڕێکلام چیەکان زیرەکتر بوون لە دەروونناسەکان، زانیان کە پێویستت بە بەڵگە و شتی تر نیە خەڵک بڕوات پێ بکەن، بەس بیبینن بڕوات پێ ئەکەن"

</div>