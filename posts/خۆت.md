---
permalink: /خۆت.html
---
<div dir="rtl">

### "بەشەر ئەوەنەی حەزی بە قوڕبەسەرکردنی خەڵکی ترە، ئەوەنە حەزی بە خۆشبەختی خۆی نیە". بێرتراند ڕەسڵ

موحازەرەیەکی خۆشبەختی بۆ ناردم حاجی بەکر برای گەورەمان، گەنجێکی یەکجار ڕووخۆش و دڵ پڕ لە خۆشەویستیە، بەڵام زۆرێک لە هاوکێشەکانی بەشەر لای ڕوون نیە، چونکە بەشەر بە سفری لە دایک ئەبێ و کەلتوری ١٠هەزار و زیاتر ساڵیش هەیە کاری تێ بکات. بۆ نمونە دابەشکردنی بەشەر بەسەر ماددی و مەعنەوی و شتی تری لەوجۆرە، بۆیە دای نانێم بۆتان.
<br/>
جا مورتاحەفەنی، چاک ئەزانێ، گەر بەشەر بەڕاستی تەرکیز بکاتە سەر خۆشبەخی خۆی، لە شتێکی زۆر سادەشدا بووبێ، ئەیدۆزێتەوە. مەرجەکە زۆر سادەیە، ***بەدوای خۆشبەختی خۆتا بگەڕێ***، ئێ تا ئەیدۆزیتەوە، لانی کەم مەشخوڵ بە و خەفەت مەخۆ. خۆ ئەگەر دۆزیبێتتەوە و بڵێی دەی حەزەکەم خەڵکی تریش مورتاح بن، ئیتر ئەوە لە فیردەوسیت و تەواو.
<br/>
بە کورتی، تۆ ئاواتت ئەوەیە کەسێکی تر داماو ببێ بۆیە لەزەت لە فوتبۆڵیش نابینی. تۆ حەزناکەی بەرشەلۆنە بیباتەوە، حەزەکەی ڕیاڵ بیدۆڕێنێ، یان بە پێچەوانەوە. تۆ حەزناکەی خۆت لەزەت ببینیت، چونکە دوو جار زیاتر قیژاندت سێیەمجار، کەسێکی تر کە وەک خۆت وایە، هاوار ئەکا ئەڵێ کاکە تەعزیەمانە عەیب ناکەی؟ بۆیە کە یەکێ ئەڵێ چوین بۆ سەیران، بەدڵ ناڵێی بەخۆشیتان بێ، ئەڵێی ....
<br/>
ئا ئەمەیە هۆکاری بەدبەختی ٩٠٪ی بەشەریەت، با ١٠٪ی دانێین بۆ ئەوانەی کە بەڕاستی بە دوای خۆشبەختی خۆیانەوەن بەڵام تەندروستی و فەقیری و شتێ تریش ڕووی مەجلیسی نیە ناهێڵێت. تەنها ئەوانە زەحمەتە خۆتی لێ لابدەیت، باقیەکەی تری بەڕاستی ٩٠٪ لە دەستی خۆتدایە.
<br/>
حەزەکەی دڵت خۆش بێ؟ مەرج نیە پێ بکەنی، دەی حەزبکە خۆت دڵخۆش بی نەک کەسێکی تر قوڕبەسەر بکەیت. ئەمە ڕەمەزانی من ئەبێت ئیشەڵا، خوای گەورە تاعەتمان قەبوڵ کات.</div>